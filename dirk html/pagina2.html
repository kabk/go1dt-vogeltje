<!DOCTYPE>
<html>
    
<head>
    <title>creativiteit</title>
</head>
    
    
<body>
<a href="http://www.gemeentemuseum.nl/topstukken/themas/new-babylon">
<img src="https://dynamic.decorrespondent.nl/ff-1424061944/media/1920/54de0412a8bae5225063803.jpg"width="1024" height="439"/></a>
<br><br>

    <h1>Hoe creativiteit een talent
van iedereen en een
oplossing voor alles werd:</h1>
<br>
<br>

    <p>Tussen 1990 en 1995 interviewde de psycholoog Mihaly Csikszentmihalyi , samen met zijn studenten aan de Universiteit van Chicago, '91 uitzonderlijke individuen'– kunstenaars, wetenschappers, schrijvers, sommigen Nobelprijswinnaars.<br>
<br>
Het doel:
erachter komen 'hoe het creatieve proces werkt, en welke omstandigheden de generatie van originele ideeën aanmoedigen of juist tegenwerken.'<br>
<br>
In 1996 publiceerde hij de resultaten van zijn onderzoek in het boek Creativity: Flow and the Psychology of Discovery and Invention. Sommige mensen, schreef Csikszentmihalyi in de inleiding van dat boek, 'vinden het onderzoeken van creativiteit een elitaire afleiding van veel belangrijkere problemen [...].' Volgens hen zouden we al onze energie moeten gebruiken om zaken als overbevolking en armoede te bestrijden, en zou een interesse in creativiteit maar een 'onnodige luxe' zijn. <br>
<br>
Maar, meende Csikszentmihalyi, zulke problemen 'kunnen we alleen oplossen wanneer we er veel aandacht aan besteden, op een creatieve manier.' <br>
<br>
Lees<a href="http://www.harpercollins.com/9780062283252/creativity"> hier</a> meer over het boek op de site van uitgever HarperCollins.
    </p>
<br>
<br>
<h3>Het nieuwe heiligdom: de creatieve industrie</h3>
    <p>Nu, twintig jaar later, zou Csikszentmihalyi zo'n disclaimer niet meer nodig hebben. Inmiddels doen bedrijven en overheden niets anders dan het aanmoedigen van <a href="http://www.klimaatvoorruimte.nl/nl/25222938-%5Blinkpage%5D.html?opage_id=25223419&location=1519699250248198,10381786,true,true">'creatieve oplossingen'</a> voor zaken als klimaatverandering en grondstoffenschaarste.<br>
<br>
Creativiteit is niet voor niets een van de '21ste-eeuwse vaardigheden' die scholieren moeten meekrijgen. Vorige week deed <a href="https://decorrespondent.nl/2439/Waarom-je-creativiteit-niet-met-een-stappenplan-kunt-bereiken/81265041-c5fbf469y">SLO</a>, het nationaal expertisecentrum leerplanontwikkeling, nog een oproep voor het maken van stappenplannen om de leerlingen van de toekomst creatief te maken.<br>
<br>


En complexe vraagstukken die om een oplossing vragen zijn niet de enige reden. In een 
En complexe vraagstukken die om een oplossing vragen zijn niet de enige reden. In een samenleving waar niet alleen fysieke producten, maar vooral ook intellectueel eigendom verhandeld wordt, heb je nu eenmaal meer aan creativiteit dan aan, ik noem maar wat, het talent om heel lang en heel zorgvuldig een zeventiende-eeuws schilderij te restaureren.Daarom verwacht de overheid veel van de creatieve industrie: Nederland moet in 2020 'de meest creatieve economie van Europa' worden. En heeft het bovendien de hoop gevestigd op de creatieve klasse: die moet naast het aanjagen van de creatieve <a href=http://topsectoren.nl/creatieve-industrie>industrie</a>, ook de <a href="https://decorrespondent.nl/1713/Hoe-de-broedplaats-een-surrogaat-voor-echte-stedelijke-ontwikkeling-werd/57075447-60b03c87">stedelijke ontwikkeling</a> opstuwen.<br>
<br>
De populariteit van het begrip zie je ook terug in de enormehoeveelheid boeken, blogs en artikelen met <a href="http://www.amazon.com/s/ref=sr_pg_2?rh=n%3A283155%2Ck%3Acreativity&page=2&sort=relevancerank&keywords=creativity&ie=UTF8&qid=1423740976">titels</a> als: Creativity, Inc., Hoe creativiteit werkt, en Creativiteit. Hoe? Zo!<br>
<br>
De boodschap is duidelijk: wie nog niet creatief is, kan het (maar beter) wel worden. 'Each and every one of us is creative,' schrijven de broers David en Tom Kelley (respectievelijk oprichter van het Stanford Institute of Design en auteur van The Art of Innovation) bijvoorbeeld in het vorig jaar verschenen <a href="http://www.creativeconfidence.com/book">Creative Confidence.</a> Het boek is bedoeld om iedereen die wil de 'principes en strategieën' bij te brengen die we nodig hebben 'to tap into our creative potential.'<br>
<br>
'Creativiteit' is, kortom, een sleutelwoord tot deze tijd - net zo heilig als 'duurzaam' en 'transparant.' Maar wat wordt er precies mee bedoeld? Waar komt de obsessie ermee vandaan? En gaat er, in alle ophemeling ervan, ook niet wat verloren</p>
<br>
<br>
<h3>Niet alleen kunstenaars zijn creatief, ook bedrijfsleiders</h3>

    <p>Volgens de Van Dale is creativiteit simpelweg 'scheppend vermogen'; voor Csikszentmihalyi is het 'een proces waarbij een symbolisch domein in de cultuur veranderd wordt. Nieuwe liedjes, nieuwe ideeën en nieuwe machines, dat is waar creativiteit om gaat.'
In beide gevallen zou dat wat geschapen wordt, of dat wat nieuw is, zowel goed of slecht kunnen zijn. Het zou praktisch kunnen zijn, of alleen maar mooi, handig of totaal nutteloos, bevestigend of juist bekritiserend; de enige vereiste is dat het wezenlijk verschilt van dat wat er al was.<br>
<br>
De definitie van creativiteit die overheden, bedrijven, jobcoaches en andere creativiteitsgoeroes er nu op na houden, is daarentegen een stuk enger. Tegenwoordig, schrijft de kunstsocioloog Pascal Gielen in <a href="http://www.mondriaanfonds.nl/leestafel/creativiteit-en-andere-fundamentalismen/">Creativiteit en andere fundamentalismen</a>, wordt er van creativiteit namelijk 'niets dan goeds verwacht.'Volgens Gielen begon onze creativiteitsmanie om of nabij het einde van de Koude Oorlog. Toen onstond er namelijk een nieuwe samenleving, ook wel een 'platte', een 'netwerk'- of een 'vloeibare' samenleving genoemd. In het kort: in deze nieuwe wereld kalven traditionele instituties af, wordt de individuele ondernemingszin steeds belangrijker, vervangt het tijdelijke project alles wat een lange adem vereist en is verandering een constante.<br>
<br>
Creativiteit is in die wereld hoofdzakelijk probleemoplossend, louter positief en altijd nuttig. Lang het domein van kunstenaars, wetenschappers en genieën, in de nieuwe, platte wereld worden ook 'bedrijfsleiders en beleidsvoerders' en 'gezinstherapeuten en conflictbemiddelaars' aangemoedigd creatief te zijn.<br>
<br>
Creatieve bedrijven, zegt bijvoorbeeld de Dutch Creative Council, 'zijn in staat om complexe vraagstukken en maatschappelijke uitdagingen op manieren te bekijken, waar anderen nog niet aan hadden gedacht. Hierdoor ontwikkelen creatief ondernemers hoogwaardige innovatie van spraakmakende en gewilde producten en diensten.'
Anders gezegd: creativiteit = kassa.
</p>